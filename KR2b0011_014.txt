# -*- mode: mandoku-view; -*-
#+TITLE: 通鑑地理通釋
#+DATE: 2015-08-24 22:23:48.103252
#+PROPERTY: ID KR2b0011
#+PROPERTY: BASEEDITION WYG    
#+PROPERTY: JUAN 卷十四
<pb:KR2b0011_WYG_014-1a>¶
欽定四庫全書¶
　通鑑地理通釋卷十四　　宋　王應麟　撰¶
　　河南四鎮攷¶
宋元嘉七年有恢復河南之志詔到彥之統王仲德竺¶
靈秀舟師入河段宏將精騎直指虎牢先遣田竒告魏¶
主曰河南舊是宋土今當修復舊境魏主曰當權斂戍¶
相避冬寒冰合自更取之彥之泝河西上魏主以河南¶
四鎮兵少命悉衆北渡於是司兖悉平(司州金墉虎牢/兖州碻磝滑臺)¶
<pb:KR2b0011_WYG_014-1b>¶
碻磝¶
　郡縣志濟州治碻磝城本秦東郡之茌平縣地其城¶
　西臨黄河晉宋為河水所毁移治河北博州界宋元¶
　嘉十一年王𤣥謨前鋒入河平碻磝立戍守之都督¶
　劉義恭以沙城不堪守召𤣥謨毁城而還後更城之¶
　後魏置鎮守(天寶十三載州/為河所陷廢)碻磝津在濟州(津有城/故以為)¶
　(名/)盧縣北一里後魏於此置關名濟州關(隋末/廢)輿地¶
　廣記碻磝城臨水西南圯于河今濟州徙置鉅野而¶
<pb:KR2b0011_WYG_014-2a>¶
　盧縣廢久唯碻磝津在鄆州陽穀縣境則亦盧地通¶
　典後魏太常八年於此立濟州中城其外城正光中¶
　刺史刁宣所築後周武帝築第二城即碻磝故城也¶
　(唐地理志盧縣北有碻磝津故關左傳齊鄭/盟于石門尋盧之盟也今濟北盧縣故城)¶
滑臺¶
　郡縣志滑州城即古滑臺城甚險固(慕容德自鄴/南徙滑臺)城¶
　有三重又有都城周二十里相傳云衞靈公所築小¶
　城昔滑氏為壘後人増以為城高峻堅險臨河亦有¶
<pb:KR2b0011_WYG_014-2b>¶
　臺水經河水又逕滑臺城(有三重小城謂之滑臺城/城即鄭廩延邑也下有延)¶
　(津堅到彦之留朱修之守滑臺修/之  守數月糧盡魏遂克滑臺)¶
金墉¶
　通典金墉城在河南府洛陽縣故城西北角魏明帝¶
　築郡縣志洛陽縣貞觀六年自金墉城移入郭内毓¶
　德坊(故洛陽城在/縣東二十里)水經注魏文帝起層樓於東北隅¶
　(到彥之留杜驥守金墉後魏安頡自委/粟津濟河攻金墉驥南遁安頡拔洛陽)¶
虎牢¶
<pb:KR2b0011_WYG_014-3a>¶
　本東虢國鄭為制邑有故虎牢城漢為成皋縣屬河¶
　南宋毛德祖戍虎牢後魏晝夜攻圍二百日乃克(到/彦)¶
　(之留尹沖守虎牢後魏/安頡與陸俟進攻拔之)後魏置東中府隋改成皋縣¶
　曰汜水大業初置虎牢都尉府屬滎陽郡唐屬鄭州¶
　又屬洛州後屬孟州賈至虎牢關銘王侯設險虎牢¶
　擁其要振之以五岳維嵩崒焉迫之以四瀆洪河突¶
　焉宜其咽喉九州閫域中夏漢祖守之以臨山東坐¶
　清三齊彊楚躑躅而不進太宗據之以拒河朔克擒¶
<pb:KR2b0011_WYG_014-3b>¶
　醜夏偽鄭袒縳而請命維兹虎牢天設巨防攻在坤¶
　下拒在離旁昏恃以滅聖憑而王¶
　　東西魏周齊相攻地名攷¶
通典北齊神武東魏天平末大舉西伐至蒲津竇泰自¶
風陵濟河至潼關高敖曹入武關陷上洛泰軍敗西魏¶
乗勝攻陷陜州神武西至沙苑西軍又襲陷洛陽又至¶
于河陰時拒守河陽城西師敗歸其後神武攻圍玉壁¶
不克西師來伐至于邙山後又圍玉壁不克文襄遣將¶
<pb:KR2b0011_WYG_014-4a>¶
圍潁川陷之於是河南自洛陽之西河北自晉州之西¶
悉入西魏文宣命將略地南濟于江又過江得梁夏口¶
武成清河中築戍於軹關當神武之時與周文帝抗敵¶
十三四年間凡四出師大舉西伐周師東討者三焉大¶
抵西則姚襄城洪洞晉州武平關柏崖軹關河陽南則¶
虎牢洛陽北荆州孔城防汝北郡魯城置兵以防周寇¶
周文帝西魏大統中東魏師至蒲津文帝東征克陜州¶
兼得宜陽郡邵郡東師又至沙苑後東征至河陰先勝¶
<pb:KR2b0011_WYG_014-4b>¶
後敗築戍於玉壁文帝又至邙山先勝後敗其河南自¶
洛陽之東北河東自平陽之界屬于高齊當全盛戰爭¶
之際則玉壁邵郡齊子嶺通洛防黄櫨三城宜陽郡陜¶
州土剗三荆三鵶重兵以備東軍¶
宇文高氏魏之簒盜也爭地爭城若蠻觸然通典錄其¶
事存之以備參攷¶
蒲津¶
　通典同州朝邑縣(古臨/晉縣)西南有蒲津關漢伍被傳淮¶
<pb:KR2b0011_WYG_014-5a>¶
　南王曰先要成皋之口塞轘轅伊闕之道守武關然¶
　此北尚有臨晉關(即蒲津關也/在臨晉縣)張說蒲津橋贊河上¶
　有三橋蒲津是其一隔秦稱塞臨晉名關關西之要¶
　衝河東之輻湊唐六典造舟之梁四河三洛一河則¶
　蒲津大陽盟津洛則孝義唐志河中府河西縣(折朝/邑河)¶
　(東/置)有蒲津關一名蒲坂關開元十一年鑄八牛牛有¶
　一人策之牛下有山皆鐵也夾岸以維浮梁郡縣志¶
　在河東縣西四里(魏太祖西征馬超韓遂夜渡蒲津/關今造舟為梁亦關河之巨防)¶
<pb:KR2b0011_WYG_014-5b>¶
風陵¶
　通典河中府河東縣有風陵堆與潼關相對在潼關¶
　北岸唐志河東縣南有風陵關聖厯元年置郡縣志¶
　風陵堆山在河東縣南五十五里與潼關相對風陵¶
　故關一名風陵津在縣南五十里魏太祖西征韓遂¶
　自潼關北渡即其處也水經注關之直北隔河有層¶
　阜孤峙河陽世謂之風陵戴延之所謂風塠¶
潼關　武關¶
<pb:KR2b0011_WYG_014-6a>¶
　並見前¶
上洛¶
　晉置郡西魏置洛州後周改為商州治上洛縣竹書¶
　紀年晉烈公三年楚人伐我南鄙至于上洛是也商¶
　山在縣西南¶
陜州¶
　通典後魏置陜州後周又置崤郡置兵於此備齊¶
沙苑¶
<pb:KR2b0011_WYG_014-6b>¶
　郡縣志一名沙阜在同州馮翊縣南十二里東西八¶
　十里南北三十里周太祖與高歡戰于沙苑大破之¶
　人栽一樹以表其功今樹往往猶存(今以其處宜六/畜置沙苑監類)¶
　(要寰宇記沙苑古城在朝邑縣南十七里顔氏正俗/曰本草防風生沙苑川澤陶𢎞景注云郡縣無名沙)¶
　(苑者按今同州沙苑之内猶有/防風陶公生長江南竟不知處)¶
河陰¶
　通典今洛陽縣北輿地廣記漢平陰縣故城在洛陽¶
　縣北五十里魏文帝改為河陰(周武帝攻拔/河陰大城)¶
<pb:KR2b0011_WYG_014-7a>¶
河陽城　三城　中潬城¶
　通典河陽縣北城後魏太和中築齊使潘樂鎮於此¶
　又使高永樂守南城以備西魏並今城也其中潬城¶
　本東魏所築仍置河陽關郡縣志南城在河陽縣西¶
　四面臨河即孟津之地亦謂之富平津中潬城東魏¶
　元象元年築唐至德中史思明來寇李光弼率士馬¶
　數萬東守河陽三城賊憚光弼兵威南不出百里西¶
　不越畿内陜州得修戎備關隘無虞皆光弼保河陽¶
<pb:KR2b0011_WYG_014-7b>¶
　之力自乾元後常置重兵貞元後置節度為都城之¶
　巨防(唐屬河南府置河陽三/城使㑹昌三年置孟州)齊傅伏自永橋夜入中¶
　潬城(方勺曰河陽三城其中城曰中潬黄河西派貫/於三城之間秋水泛溢時南北二城皆有濡足)¶
　(之患唯中潬屹/然如故潬音誕)¶
邙山¶
　郡縣志北邙山在河南府偃師縣北二里十道志邙¶
　山在洛陽縣北十里¶
潁川¶
<pb:KR2b0011_WYG_014-8a>¶
　通典潁川郡後周改曰許州西魏王&KR0736;政鎮守東魏¶
　圍二百日城陷即今長葛縣界故長社城也郡縣志¶
　長社故城許州長葛縣西一里西魏王思政進拔潁¶
　川東魏清河王岳圍潁川造高堰引洧水以灌城城¶
　陷水自東北入城¶
晉州　平陽¶
　通典魏置平陽郡劉淵建都於此後魏為晉州東魏¶
　北齊皆為重鎮(周建德中攻拔晉/州使梁士彥守之)¶
<pb:KR2b0011_WYG_014-8b>¶
軹關¶
　通典河南府濟源縣漢軹縣地故城在今縣東南高¶
　齊拒周使斛律光築關於此唐志孟州濟源縣西有¶
　故軹關(隋志懐州王/屋縣有軹關)¶
姚襄城¶
　郡縣志在慈州吉昌縣(後唐改吉鄉熙寧五年廢慈/州以吉鄉隷隰州元祐復置)¶
　西二十五里本姚襄所築其城西臨黄河控帶龍門¶
　孟門之險周齊交爭之地城高二丈周迴五里武平¶
<pb:KR2b0011_WYG_014-9a>¶
　二年斛律光破周兵於此城遂立碑表其功又於此¶
　城置鎮(東魏南汾州北齊西汾州/唐曰慈州取慈烏戍為名)¶
洪洞¶
　周伐齊攻拔洪洞永安二城通典洪洞故城在晉州¶
　洪洞縣北六里東魏北齊鎮也四固重複控據要險¶
　(漢為楊縣取縣北洪洞嶺為名隋志霍邑縣後魏曰/永安郡縣志姚最序行記曰周建德五年從行討齊)¶
　(師次洪洞百雉相臨四周重複控據要/險城主張元静率其所部肉袒軍門)¶
武平關¶
<pb:KR2b0011_WYG_014-9b>¶
　通典絳州正平縣有高齊故武平關在縣西三十里¶
　(周平/齊廢)故家雀關在縣南七里並是鎮處¶
柏崖¶
　郡縣志河南府河清縣西有柏崖故城即東魏將侯¶
　景所築(唐志咸亨四年置柏崖縣有/柏崖倉咸亨中王本立置)¶
虎牢¶
　通典東魏武定中陸子章增築城守隋志汜水縣(唐/屬)¶
　(孟/州)舊曰成皋即虎牢後魏置東中府東魏置北豫州¶
<pb:KR2b0011_WYG_014-10a>¶
　(唐志有/虎牢關)¶
北荆州¶
　通典今河南府陸渾縣東北故城是(陳志陸渾縣有/東魏北荆州)¶
孔城防¶
　通典河南府夀安縣有九曲城所謂九阿也(水經注/洛水東)¶
　(逕九曲南其地十里有坂九曲穆/天子傳天子西征升于九阿是也)高齊置孔城防以¶
　備周在今縣東南¶
汝北郡¶
<pb:KR2b0011_WYG_014-10b>¶
　隋志汝州梁縣舊置汝北郡通典梁縣西南王塢城¶
　亦名高齊汝北郡以備周寇(郡縣志故城/在今縣南)¶
魯城¶
　通典汝州魯山縣高齊于縣東北十七里置魯城以¶
　禦周¶
宜陽郡¶
　隋志洛州宜陽縣後魏置宜陽郡東魏置揚州後周¶
　改曰熊州通典河南府福昌(漢宜/陽縣)縣城即魏之一金¶
<pb:KR2b0011_WYG_014-11a>¶
　塢城東南北三面峭絶天險後周重兵於此以備高¶
　齊(水經注一金/塢唯築四面)韋孝寛曰宜陽一城之地兩國爭之¶
　(周築崇德等五城齊/築統關豐化二城)¶
華谷龍門二城¶
　齊斛律光於汾北築通典絳州龍門縣有龍門山即¶
　大禹所鑿水經注汾水逕冀亭南又西與華水合水¶
　出北山華谷皮氏縣有冀亭故城在龍門東南河水¶
　南出龍門口汾水從東來注之魏土地記曰梁山北¶
<pb:KR2b0011_WYG_014-11b>¶
　有龍門山大禹所鑿通孟津河口廣八十步竹書紀¶
　年晉昭公元年河水赤于龍門三里郡縣志龍門山¶
　在同州韓城縣北五十里龍門戍在縣東北極嶮峻¶
　後周於此置龍門關¶
邵郡¶
　隋志絳州垣縣後魏置邵郡後周置邵州(唐志隋置/邵原郡今)¶
　(垣曲/縣)通典西魏於此置邵郡以備東魏¶
玉壁¶
<pb:KR2b0011_WYG_014-12a>¶
　隋志絳州積山縣有後周勲州通典勳州故城在積¶
　山縣西南十二里即大統四年王&KR0736;政所築玉壁城¶
　(郡縣志城周迴八/里四面並臨深谷)為周氏重鎮髙歡再攻圍皆不克¶
　(初王&KR0736;政守後韋孝寛守/東師攻不拔遂置勲州)¶
齊子嶺¶
　郡縣志在河南府王屋縣(今屬/孟州)東十二里即宇文周¶
　與髙齊分據境之處(通典縣東二十里周齊分界處/周伐齊遣韓明守之隋志懐州)¶
　(王屋縣有/齊子嶺)¶
<pb:KR2b0011_WYG_014-12b>¶
通洛防¶
　通典故函谷關城保定中改為通洛防以備齊在河¶
　南府新安縣(漢故函谷關在/縣東北一里)郡縣志新安縣城本名¶
　通洛城周武帝將東討令尉遲綱築此城以臨齊境¶
黄櫨三城¶
　通典河南府永寧縣(後周熊/耳縣)後周黄櫨同軌永昌三¶
　城以備齊(隋志後周/置同軌郡)舊唐志武德三年永寧縣移治¶
　同軌城¶
<pb:KR2b0011_WYG_014-13a>¶
土剗¶
　通典在河南府長水縣西北二十五里蓋古關之塞¶
　垣後周以為鎮防(長水漢盧氏縣地/後魏置南陜縣)¶
三荆¶
　通典獨孤信略定北荆州即今河南府伊陽縣(後周/置兵)¶
　(於此/備齊)東荆州後改曰淮州今唐州(西魏為重鎮置/兵以備東魏)荆¶
　州今鄧州(西魏為重鎮置兵以備齊/北史獨孤信都督三荆州)今按伊陽縣唐¶
　先天元年析陸渾置隋志陸渾縣有東魏北荆州¶
<pb:KR2b0011_WYG_014-13b>¶
三鵶鎮¶
　通典汝州魯山縣後周置三鵶鎮在縣西南十九里¶
　亦名平高城以禦齊百重山在鄧州向城縣北即三¶
　鵶之第一又北分嶺山嶺北即三鵶之二其第三鵶¶
　入魯山縣界韋孝寛陳伐齊三策其一廣州義旅出¶
　自三鵶其二三鵶以北萬春以南廣事屯田預為貯¶
　積(郡縣志魯山縣魯陽關水俗謂之三鵶水經縣西/七里魯陽關在向城縣北八十里今鄧汝二州於)¶
　(此分境荆豫逕途斯為險要張景/陽詩云朝登魯陽關狹路峭且深)¶
<pb:KR2b0011_WYG_014-14a>¶
陘嶺¶
　郡縣志石銘陘嶺在代州靈丘縣西北八十里上有¶
　石銘題言冀州北界故謂之石銘陘水經注天井水¶
　出東陘山西南北有長嶺嶺上東西有通道即鈃隥¶
　也(穆天子傳至于鈃山/之隊東升三道之隥)¶
永州¶
　隋志蔡州義興縣後齊曰永州隋廢入城陽縣¶
大和谷¶
<pb:KR2b0011_WYG_014-14b>¶
　唐志河南府伊陽縣有太和山¶
穀水¶
　水經穀水出𢎞農黽池縣南穀陽谷又東過河南縣¶
　北東南入于洛(注韋昭曰洛水在王城南穀水在王/城北東入于瀍地理志東北至穀城)¶
　(入/洛)¶
沃野　河州¶
　唐地理志北經太泊十七里至金河又經故後魏沃¶
　野鎮城(郡縣志沃野故城在/天德軍城北六十里)通典河州前秦置後周¶
<pb:KR2b0011_WYG_014-15a>¶
　置枹罕郡漢志朔方郡有沃壄縣¶
稽胡¶
　通典一曰步落稽蓋晉時匈奴别種或云山戎赤狄¶
　之後自離石(石/州)以西安定(涇/州)以東方七八百里居山¶
　谷間後周齊王憲討破之¶
柏谷城¶
　水經注河水東合柏谷水水出𢎞農縣(今虢州/虢略縣)兩石¶
　隄山北流逕其亭下晉公子重耳出亡及柏谷漢武¶
<pb:KR2b0011_WYG_014-15b>¶
　帝嘗微行此亭九域志虢州朱陽縣有柏谷¶
定陽城¶
　齊斛律光圍定陽(定陽城通鑑/考異云汾州)築南汾城以逼之周¶
　使郭榮城於姚襄城南定陽城西輿地廣記慈州吉¶
　鄉縣東魏置定陽縣及定陽郡隋改吉昌置文城郡¶
　唐曰慈州¶
汾州¶
　通典慈州東魏置南汾州北齊改西汾州¶
<pb:KR2b0011_WYG_014-16a>¶
紫陌¶
　在鄴西水經注漳水北逕祭陌西(田融以為/紫陌也)趙建武¶
　十一年造紫陌浮橋於水上(周師至紫陌橋縣鄴縣/省入相州臨漳  鄴都)¶
　(記城西北五里石虎時於漳/水造浮橋接紫陌宫因名之)¶
洛口　永橋¶
　史記正義洛汭洛口在河南府鞏縣洛水之口入河¶
　(左傳注雒汭在河南鞏縣南按水經在鞏縣之東北/唐志鞏縣有洛口倉隋移縣出洛口立此倉  見前)¶
　(什谷/口)永橋在懷縣(懷縣故城在懐/州武涉縣西)¶
<pb:KR2b0011_WYG_014-16b>¶
汾曲¶
　詩彼汾一曲水經汾水出太原汾陽縣北管涔山(廣/記)¶
　(憲州靜樂縣/有管涔山)南過平陽縣東又西至汾陰縣北西注¶
　于河¶
雀䑕谷　汾水關¶
　唐志汾水介休縣有雀䑕谷(靈石縣有陰/地關長寧關)水經注冠¶
　爵津汾津名也在介休縣之西南俗謂之雀䑕谷水¶
　左右結偏梁閣道累石就路縈帶巖側或去水一丈¶
<pb:KR2b0011_WYG_014-17a>¶
　或高六丈上戴山阜下臨絶澗俗謂為魯般橋蓋古¶
　之津隘今之地嶮郡縣志雀䑕谷在介休縣西十二¶
　里通典汾州靈石縣東南有高壁嶺雀䑕谷汾水關¶
　皆險固之處周伐齊遣齊王憲守雀䑕谷隋李淵討¶
　甄翟兒遇於雀䑕谷唐太宗追宋金剛宿於雀䑕谷¶
　之西原(隋志汾州永安縣有雀䑕谷郡縣志/蔚汾關在嵐州合河縣東七十里)¶
千里徑　統軍川(未詳/)　鼓鐘鎮　晉祠　天池¶
　水經注垣縣鼓鐘川世人謂之鼓鐘城山海經曰鼓¶
<pb:KR2b0011_WYG_014-17b>¶
　鐘之山郡縣志晉祠一名王祠唐叔虞祠也在太原¶
　府晉陽縣西南十二里(貞觀二十年太宗幸并/州製碑在乾陽門街)天池¶
　在嵐州静樂縣(今屬/憲州)北燕京山上周迴八里陽旱不¶
　耗陰霖不溢故老言嘗有人乗車風飄墮池有人獲¶
　車輪於桑乾泉(今池側有祠水經注池在山原之上/其水澄渟若朝𨙻之湫淵桑乾泉潛)¶
　(流通注唐置天池/縣咸平省入静樂)本朝歐陽公云寧化軍天池(太平/興國)¶
　(四年析嵐州地置/寧化縣五年置軍)¶
永安　雞栖原¶
<pb:KR2b0011_WYG_014-18a>¶
　隋志晉州霍邑縣後魏曰永安并置永安郡郡縣志¶
　汾州孝義縣後魏分隰城置永安縣(今靈石縣東十/三里貞觀改)¶
　雞栖蓋在永安¶
涑川¶
　水經河水南逕雷首山西又南涑水注之(左傳謂之/涑川俗為)¶
　(陽安/澗水)涑水出河東聞喜縣東山黍葭谷左傳伐我涑¶
　川注云涑水出聞喜縣(解/州)西南至蒲坂縣(河中府/河東縣)入¶
　河郡縣志涑水在河中府臨晉縣東十二里涑川在¶
<pb:KR2b0011_WYG_014-18b>¶
　陜州夏縣北四十里(川東西三十/里南北七里)¶
高梁橋　北朔州　高壁　介休¶
　括地志高梁故城在晉州臨汾縣東北二十七里水¶
　經汾水西南過高梁邑西(竹書紀年晉出公三/十年智伯瑤城高梁)郡縣¶
　志高齊文宣於馬邑城置朔州(汾水介休縣後魏孝/静立為南朔州故謂)¶
　(馬邑為/北朔州)高壁嶺(見前/)洛女砦(未/詳)介休縣本秦漢舊邑¶
　在介山西(介山在縣西/南二十里)¶
土門　滏水　宜州¶
<pb:KR2b0011_WYG_014-19a>¶
　唐志鄭州獲鹿縣有故井陘關一名土門關郡縣志¶
　井陘口今名土門口縣西南十里即太行八陘之第¶
　五陘也第四滏口陘對鄴西(郡縣志注滏水熱故名/滏口燕慕容垂出滏口)¶
　(入天井關唐李光弼/出土門破史&KR0736;明軍)通典京兆府華原縣西魏為宜¶
　州¶
三臺¶
　水經注鄴城西北有三臺皆因城為基巍然崇舉其¶
　高若山建安十五年魏武所起其中曰銅雀臺(高十/丈)¶
<pb:KR2b0011_WYG_014-19b>¶
　南則金虎臺(高八/丈)北曰冰井臺(亦高/八丈)魏都賦三臺列¶
　峙以崢嶸注銅爵園西有三臺中央有銅爵臺南則¶
　金虎臺北則冰井臺(建安十五年作銅爵臺有屋一/百一間金虎臺有屋一百九間)¶
　(冰井臺有屋百四十五間上有冰室三臺與法殿皆/閣道相通直行為徑周行為營  通典相州鄴縣有)¶
　(魏武帝文帝甄后等三陵臺石勒將攻三臺張賓曰/三臺險固攻守未可卒下  石虎鎮鄴三臺  鄴縣)¶
　(宋朝熙寧六年/省入臨漳縣)¶
新興　顯州　東雍州¶
　通典朔州漢末置新興郡隋志代州崞縣後齊為北¶
<pb:KR2b0011_WYG_014-20a>¶
　顯州絳州後魏置東雍州郡縣志後魏太武於今治¶
　西南二十里正平縣界柏壁置東雍州及正平郡孝¶
　文廢東魏復置周明帝改為絳州(柏壁在正平縣西/南二十里高二丈)¶
　(五尺周/迴八里)¶
營州　黄龍¶
　隋志後魏置營州於和龍城通典周武帝平齊其地¶
　猶為高寶寧所據水經注白狼水北逕黄龍城東十¶
　三州志昌黎有黄龍亭魏營州刺史治(通鑑契丹黄/龍府即慕容)¶
<pb:KR2b0011_WYG_014-20b>¶
　(氏和龍城隋長/孫晟出黄龍道)¶
潞水¶
　通典薊州漁陽縣有鮑丘水又名潞水檀州宻雲縣¶
　有潞水自塞外流入(袁紹遣將與公孫瓚戰於鮑丘/水經注鮑丘水出北塞中南流)¶
　(經九莊嶺東俗謂之大榆河又東/南經漁陽縣故城東是瓚戰處)水經注魏土地記¶
　潞縣城西三十里有潞河(唐屬/幽州)鮑丘水從塞外來經¶
　宻雲戍過幽州潞縣西(俗曰/東潞)¶
　　唐三州七關十一州¶
<pb:KR2b0011_WYG_014-21a>¶
大中三年吐蕃以秦原安樂三州石門驛藏木峽制勝¶
六盤石峽蕭七關歸于有司五年沙州人張義潮以𤓰¶
沙伊肅鄯甘河西蘭岷廓十一州歸于有司初太宗平¶
薛仁杲得隴上地虜李軌得涼州破吐谷渾高昌開四¶
鎮𤣥宗繼收黄河積石宛秀等軍中國無斥候警者幾¶
四十年輪臺伊吾屯田禾菽彌望開逺門揭候署曰西¶
極道九千九百里示戍人無萬里行也乾元後隴右劔¶
南西山三州七關軍鎮監牧三百所皆失之(紀傳/)　秦¶
<pb:KR2b0011_WYG_014-21b>¶
州天水郡縣六治上邽大中三年徙治成紀(宋中興惟/有天水縣)¶
(為天/水軍)原州平涼郡縣二治平高(廣明後復没吐蕃/僑治涇州臨涇)安樂¶
州咸亨三年以靈州故鳴沙縣地置以居吐谷渾部落¶
大中三年收復更名威州縣二鳴沙温池七關原州平¶
高縣西南有木峽關州境又有石門驛藏制勝石峽木¶
崝等關并木峽六盤為七關(宋至道元年以故平高縣/地置鎮戍軍慶厯二年置)¶
(高平寨軍北/二十五里)蕭關大中五年以原州之蕭關置武州(蕭/關)¶
(縣神龍/元年置)𤓰州晉昌郡武德五年析沙州之常樂置縣二¶
<pb:KR2b0011_WYG_014-22a>¶
(常樂更名晉/昌别置常樂)汝州燉煌郡本𤓰州(通典云唐置又按北/涼孟敏為沙州刺史)¶
(已有/沙州)武德五年曰西沙州貞觀七年曰沙州縣二治燉¶
煌伊州伊吾郡本西伊州在燉煌北大磧之外元魏始¶
立伊吾郡後為鄯善所據貞觀四年西域雜胡内附乃¶
立州六年曰伊州縣三治伊吾肅州酒泉郡武德二年¶
析甘州之福祿𤓰州之玉門置縣三治酒泉鄯州西平¶
郡(通典古西羌/所居湟水地)後魏置州縣三治湟水(宋收復改/為西寧州)甘州¶
張掖郡西魏置縣二治張掖河州安昌郡(本枹罕郡天/寶元年更名)¶
<pb:KR2b0011_WYG_014-22b>¶
前漢置縣三治枹罕(宋熙寧/收復)西州交河郡貞觀十四年¶
平髙昌置縣五治前庭(本高昌/縣更名)蘭州金城郡隋開皇初¶
置(以皋蘭/山名州)縣二治五泉(宋元豐/收復)岷州和政郡西魏置縣¶
三治溢樂(本臨洮今西和州祐/川縣宋熙寧收復)廓州寧塞郡(本澆河郡/天寶元年)¶
(更/名)後周武帝逐吐谷渾置縣三治廣威(宋收/復)隴上薛舉¶
起金城號西秦霸王盡有隴西地涼州李軌自稱河西¶
大涼王拔張掖燉煌西平枹罕悉有河西四鎮(見前/)黄¶
河磧石宛秀等軍哥舒翰傳攻破吐蕃洪濟大莫門等¶
<pb:KR2b0011_WYG_014-23a>¶
城收黄河九曲以其地置洮陽郡築神䇿宛秀二軍通¶
典積石軍廓州西北八十里儀鳯二年置(郡縣志積石/軍在廓州西)¶
(南一百五十里西臨大澗北/枕黄河即隋澆河郡所理)唐志廓州西有寧塞軍西¶
八十里宛秀城有威勝軍天寶十三載置(郡縣志威勝/軍在積石軍)¶
(西八十里/宛秀城)輪臺伊吾北庭府輪臺縣長安二年置伊州¶
伊吾縣本後漢伊吾屯貞觀四年置縣西山吐蕃傳南¶
入松維保等州及雲山新籠城按樂志天寶樂曲皆以¶
邊地名若涼州伊州甘州之類明年安祿山反涼州伊¶
<pb:KR2b0011_WYG_014-23b>¶
州甘州皆陷吐蕃賈耽傳吐蕃盛彊盜有隴西異時州¶
縣逺近有司不復傳耽乃繪布隴右山南九州且載河¶
所經受為圖又以洮湟甘涼屯鎮額籍道理廣狹山險¶
水原為别錄六篇河西戎之錄四篇上之¶
河湟(通典羌三河黄河析支河湟中河程氏曰諸羌散/居三大川之間隴右河西兼河湟為名不同一地)¶
五代史當唐之盛時河西隴右三十三州涼州最大土¶
沃物繁而人富樂其地宜馬唐置八監牧馬三十萬匹¶
以安西都䕶府羈縻西域三十六國唐之軍鎮監務三¶
<pb:KR2b0011_WYG_014-24a>¶
百餘城常以中國兵更戍而涼州置使節度之安祿山¶
之亂肅宗起靈武悉召河西兵赴難而吐蕃乗虛攻陷¶
河西隴右華人百萬皆陷于虜文宗時嘗遣使者至西¶
域見甘涼𤓰沙等州城邑如故而陷虜之人皆唐使者¶
夾道迎呼涕泣曰皇帝猶念陷蕃人民否其人皆天寶¶
時陷虜者子孫其語言變而衣服猶不改至五代時吐¶
蕃已微弱囘鶻党項諸羌夷分侵其地而不有其人民¶
值中國衰亂不能撫有惟甘涼𤓰沙四州常自通於中¶
<pb:KR2b0011_WYG_014-24b>¶
國甘州為囘鶻牙(甘州為囘/鶻所并)而涼𤓰沙三州將吏猶稱¶
唐官數來請命吐蕃傳湟水出蒙谷抵龍泉與河合河¶
之上流繇洪濟梁西南行二千里世舉謂西戎地曰河¶
湟(洪濟梁積石軍西南一百四十里洪濟橋郡縣志湟/水名湟河亦謂之樂都水出青海東亂山中東南流)¶
(至蘭州西/南入黄河)¶
　　石晉十六州攷¶
契丹立石敬瑭為晉帝敬瑭割幽薊瀛莫涿檀順新媯¶
儒武雲應寰朔蔚十六州以與契丹¶
<pb:KR2b0011_WYG_014-25a>¶
幽州東漢廣陽郡兼立幽州治薊縣前燕都此隋立涿¶
　郡唐為幽州范陽軍為盧龍軍(九域志范陽盧龍兩/城節度  領縣九)¶
薊州隋徙𤣥州於此置漁陽郡唐開元十六年析幽州¶
　置治漁陽縣(領縣三/)¶
瀛州河間郡後魏孝文置州治河間縣(領縣五/)¶
莫州文安郡唐景雲二年以瀛州之鄭任丘文安清苑¶
　唐興幽州之歸義置鄚州開元十三年以鄚鄭文相¶
　類更名治莫縣(本鄚縣領縣六/)¶
<pb:KR2b0011_WYG_014-25b>¶
涿州涿郡唐大厯四年節度使朱希彩表析幽州之范¶
　陽歸義固安置治范陽(本涿縣領縣五/)¶
檀州後魏立安州後周改𤣥州隋立檀州安樂郡唐更¶
　名宻雲郡治宻雲(本漢厗奚縣領縣二/)¶
順州通典順州順義郡在范陽郡城(幽/州)唐天寶初置治¶
　賓義縣九域志化外順州領賓義一縣唐志突厥州¶
　順州貞觀四年平突厥以其部落置于幽靈之境後¶
　僑治幽州城中(以上七州唐河北道/)¶
<pb:KR2b0011_WYG_014-26a>¶
新州唐志(闕/)領縣四永興礬山龍門懐安輿地廣記唐¶
　末置後唐同光二年升威塞軍節度(通鑑威塞軍防/禦使李存矩在)¶
　(同光前道/唐河東)¶
媯州媯川郡北齊立北燕州後周曰燕州唐武德七年¶
　以幽州懐戎置北燕州貞觀八年更名治懷戎(本潘/縣)¶
　(河北/道)¶
儒州輿地廣記唐末置九域志領晉德一縣(廣紀縉山/縣朝野雜)¶
　(記晉山縣距燕/京百八十里)¶
<pb:KR2b0011_WYG_014-26b>¶
武州輿地廣記唐末置唐志領文德一縣後唐長興元¶
　年改毅州(闕/)¶
雲州雲中郡貞觀十四年自朔州北定襄城徙治定襄¶
　縣治雲中縣本馬邑郡雲内之恒安鎮武德元年置¶
　北恆州貞觀十四年置定襄縣開元十八年更名天¶
　寶元年曰雲中郡升大同軍節度(㑹昌三年置大同/都團練使治雲州)¶
　(乾符五年升大同都/防禦使為節度使)¶
應州續通典故屬大同軍節度輿地廣記唐末置領金¶
<pb:KR2b0011_WYG_014-27a>¶
　城混源二縣後唐明宗金城縣人天成元年升彰國¶
　軍節度(唐志代州北有/大同軍雲州)¶
寰州職方考後唐明宗置輿地廣記唐末置領寰清一¶
　縣(武經總要按河東記契丹寰州句注在州西/北二十里即西陘山也蓋代州雁門縣地)¶
朔州馬邑郡魏武帝置新興郡晉改晉昌後魏置懷朔¶
　鎮及朔州隋為馬邑郡領善陽馬邑二縣¶
蔚州後魏置懐荒禦夷二鎮及靈丘郡後周置蔚州隋¶
　屬雁門上谷二郡(雁門之靈丘/上谷之飛狐)唐武德六年置州貞¶
<pb:KR2b0011_WYG_014-27b>¶
　觀五年破突厥復故地天寶曰安邊郡至德曰興唐¶
　郡領靈丘飛狐興唐三縣(以上並/河東道)¶
周顯德六年取瀛莫定三關¶
唐宣宗復河湟未幾中原多故既得遄失熙寧以後取¶
熙河取蘭㑹取湟鄯貪功生事之臣迷國殄民而甘涼¶
瓜沙汔不為王土周世宗取瀛莫二州而十四州終淪¶
於異域藝祖出幽燕圖示趙普普以為其難在守宣和¶
姦臣與女真夾攻得燕山雲中空城而故都禾黍中夏¶
<pb:KR2b0011_WYG_014-28a>¶
塗炭矣易師之上六曰小人勿用必亂邦也余為之感¶
慨而通釋終焉¶
　¶
　¶
　¶
　¶
　¶
　¶
<pb:KR2b0011_WYG_014-28b>¶
　¶
　¶
　¶
　¶
　¶
　¶
　¶
　通鑑地理通釋巻十四¶
